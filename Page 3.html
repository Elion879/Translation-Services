
<!DOCTYPE html>
<html>
<head>
<meta charset=”utf-8″>
<meta name="viewport" content="width=device-width, initial-scale=1" />
<link rel="stylesheet" type="text/css" href="styles.css">
<title>Translation sample in Albanian</title>
</head>

<p class="translation-albanian">

<b>Anëtari i fundit i fiseve primitive afrikane</b><br><br>


<b>Jenny Hobbs</b><br><br>

Jessica ishte dymbëdhjete vjeçe, një vajzë e dobët, me quka, çizmet me butona të së cilës ishin të veshura pa kujdes në këmbët të cilat ishin mësuar të ecnin me shpejtësi mbi shkëmbinjtë e shtigjeve malore. Rrobat e saj rrinin të varura kur ajo i vishte ato në mënyre të shkujdesur në trupin e saj prej djali. Disa fije të flokëve të zezë që në njëfare mënyre u shpëtonin disiplinës së gërshetave të saj, vareshin përpara ballit dhe syve të saj ngjyrë bojëkafe dhe vezulluesë si një lëng i shndritshëm në zbehtësine e fytyrës së saj. 
Ishte një e djelë e zakonshme dhe me kohë të mire që e bëri atë të dilte nga shtëpia e fermës drejt shtegut me dredha për tek liqeni. Një ngjitje e mundimshme për rreth gjysmë ore e çoi atë tek hyrja e përroit, kaq i gjelbër dhe i ftohte në qetësine e tij, sa e zhyti atë në një admirim më të sinqertë se sa psherëtimen e devotshme të kishës. 
Ajo vështroi përreth me shpejtësi dhe vazhdoi. Në çdo hap shkurret afroheshin sërish me njëra-tjetrën pas kurrizit të saj, gjethet e tyre duke u rrjetërzuar dhe duke formuar një mbulesë të gjelbër si mburoje kunder vëzhgimit të syve të fshatarëve që e ndiqnin atë ngado. Përgjatë shtegut, të mbuluar nga gjethet e rëna, ajo vazhdonte të ecte me ngut. Një zog shiu përsëriste notat e tij melankolike lart tek pemët, një cicërime e pastër e cila jehonte dhe që dëgjohej përherë pranë liqenit të vogël, ku një ujevarë e hollë turbullonte pamjen e bimësisë dhe të shkurreve. 
Uji ishte si pija xhin që pinte babai i saj, i pastër dhe intoksikues, i ftohte akull. Çizmet e saj u zbërthyen rrëmbyeshëm por fustani i saj rrëshqiti poshtë nëpër trupin e saj të hollë duke rënë në grumbullin e rrobave me ngjyrë vishnje të hapur prane këmishës së saj të papastër prej basme. Ajo shikoi poshtë me neveri te format e saj të vogla nën këmishën e saj që premtonin që t’i jepnin fund djalërisë së saj, dhe qau. Ajo ndjehej e dobët. Ndjenja e turpit e bëri ate të hidhej në të ftohtin therës, duke gulçuar, përplasur krahët në ujë dhe duke qeshur derisa i shteruan fuqitë. Ajo u zvarrit rrëshqanthi, duke ngrirë nga të ftohtit, deri tek shkëmbi pranë ujevarës dhe u shtri me veshjet intime të lagura në rrezet e diellit, duke u ngrohur gradualisht dhe duke e lënë veten të bjerë në gjumë. 
Hija e kodrës ishte afruar pa u ndjerë, ajo ndjeu një dridhërimë, u zgjua dhe shkoi për të arritur tek fustani i saj. I zhvendosur nga lëvizja e saj, nje copë shkëmb rrëshqiti dhe ajo ra, duke e përplasur koken e saj tek gurët. Asaj po i dilnin xixa nga sytë. Ajo rrëshqiti e shokuar dhe e trullosur ne ujë. Duart e saj po e humbisnin kontantin me myshqet e lëmuar, duke rrëshqitur…  .
      Ashtu turbull, nëpërmjet bulëzave të ujit të krijuara nga ujëvara, pothuajse pa ndjenja, ajo pa diçka duke vapruar. Një burrë, me një ecje të shpejtë dhe të lehtë, dhe me bark. Ai ishte duke u përkulur drejt sipërfaqes së ujit duke zgjatur duart e tij. E palëvizshme, pa asnjë vullnet, ajo rrëshqiti akoma edhe më poshtë.  Pastaj gishtat e saj u përthyen të kontraktuar dhe ajo bërtiti duke përplasur duart në ujë. Ai u përkul akoma më shumë, kapi kyçin e saj të xhindosur dhe e tërhoqi atë, mbi guralecët që kërcisnin, jashtë rrezikut. Me kujdes ai e uli atë poshtë mbi bar. 
     Kur ajo u ngrit më në fund dhe i largoi flokët e saj që i binin mbi sy, ajo vuri re se ai ishte lakuriq. Ai ishte i verdhë dhe me rrudha të thella si një foshnjë antike e verdhë, e mbuluar me bulëza djerse mbi hundën e gjerë.  Koka e tij ishte e vogël dhe e rrumbullaket, me flokë të bardhë dhe të zinj të përzier së bashku, të lidhur mbi ballin e tij me një leckë të zezë. 
     “Faleminderit”, tha ajo, duke buzëqeshur dhe duke fërkuar këmbët e saj të mpira. 
     Ai uli kokën e tij në mënyrë të turpshme duke u kthyer në drejtimin tjetër. Ndërsa po bënte këtë, ai mori një degëz të shkurres së gjelbër që rritej në zgavrën ndërmjet shkëmbinjve, duke e hedhur atë lehtë në grumbullin e rrobave. Jessica u përkul që ta merrte atë, duke shijuar aromën bimore të gjetheve të zhubravitura në duart e saj, dhe kur ajo vështroi përsëri ai kishte ikur. 
      Ndoshta ai kishte qenë gjithmone atje kur ajo vizitoi liqenin  e vogël. Jeton vallë atje, thoshte ajo me vete, thelle në ndonje guvë me tym, me sytë e tij të zinj dyshues si pasojë  e afrimit të saj në atë zonë? A fle ai ndërmjet gjetheve që ndodhen prapa saj, duke vështruar e vështruar vazhdimisht? Ajo kujtonte që shkurret shpesh bëheshin të palëvizshme në një mënyrë jo të zakonshme, majmunet të heshtur në pemët e tyre për një periudhë të gjatë pasi ajo kishte kaluar. 
      Ishte qetësuese dhe inkurajuese, kjo prezencë, dhe ajo mendonte se ndoshta Zoti zemërmirë në mëshirën e tij i kishte dërguar asaj një engjëll mbrojtjës qëkurse i kishte marrë asaj të jëmën në mënyrën me mizore  të mundshme.
     Kthimi ishte shumë më i shpejtë, por ajo arriti në shtëpinë e fermës vonë, dhe e frikësuar prej zemërimit të të atit në rast se ai do ta zbulonte se ku kishte qenë ajo. Ai asnjehere nuk shkonte në kishë të dielave por rrinte në studion e tij me raftet e larta të librave dhe me lopatën nga Kembrixhi të varkave të garave, me autograf që me kaq krenari tregonte pjesëmarrjen e tij në ekuipazhin e 1894. Nuk i kishin hequr pluhurat qëkur kishte vdekur mamaja. Deri në orën gjashtë shishja e xhinit do të ishte boshatisur dhe babai do të vinte duke u lëkundur me ecjen e tij të pasigurtë, ndonjëherë shumë i mallëngjyer por më shpesh duke rënkuar me pakënaqësi dhe i irrituar. Pastaj ishte vetëm gjyshi që shkonte atje.
      Ai gjithmone ulej, blasfemik, i përzemert, krejtësisht i verbër, në verandën mbrapa gjatë pasditeve ku ai mund të merrte rrezet e fundit të arta para se dielli të fshihej prapa maleve. Koka e tij tundej e bardhë kundër punimeve të thurjeve me kashtë  që kërcisnin dhe sytë e tij prej marinari ngjyrë blu, me një shikim të zbrazët, me rrudha të theksuara në qoshet e tyre, kur ai i kontraktonte ata gjatë qeshjes. 
     Këngë skandaloze detaresh buronin nga buzët e tij aq ëmbël me hijeshinë e një bukurie vrastare, veçanërisht mbrëmjeve kur manteli i zi i natës ulej ngadalë dhe hunda e tij shtrembërohej nga ndjesia e erës ngacmuese të llampave që po ndizeshin.
     ‘Jess’ do të thoshte ai si zakonisht. Eja dhe ulu me mua, vajzë, dhe unë do të këndoj ty këngë deti.’ 
     Zëri i tij kishte një thellësi të rrallë që zbuste ashpërsine e vargjeve violente dhe linte një ritëm të ulët dhe gazmor që i përkiste detit. Pemët a kauçukut do të dridheshin lart mbi kokat nga flladi i lehtë si pëshpëritja e ujit ndaj anijes që ndriçohet nga drita e hënës.
            “Oh Shenandoah, Une e dua vajzën tënde,
              Tutje ti lum që valëzon… ,
              ose përsëri, me një buzeqeshje,
              ‘Zjarr në hambarin e anijes, zjarr këtu poshtë;
               Le të marrim një kovë ujë vajza, ka zjarr poshtë kuvertës.’
      Ndonjëherë ajo i bashkohej atij, por jo nëse babai ishte në një formë të keqe, pasi më pas ai do të vazhdonte duke qortuar të metat e saj, veçanërisht me faktin që ajo nuk ishte një djalë.
      ‘Përse Zoti e pa të arsyeshme të më bënte mua me një femër të shëmtuar në vend të një djali, eh? Eh?  Ai ja shtrëngonte asaj faqen fort me gishtat e tij pak te lagur. 
       Gjyshi në pafuqishmërinë e tij do të kundërshtonte, sepse ai shpejt zbuloi se ai mund të hidhte pakënaqësinë mbi vetveten.
       “Ah, Donald, mos u bej kaq i rëndë me fëmijën”
       “Ah, ti parazit i vjetër, mbaje gjuhën tënde, tek vetja jote!’
       Esëll, babai vishte maskën e një xhentelmeni, i sjellshëm në mënyrë të ekzagjeruar ndaj shërbëtorit më të ulët, dhe ndaj Xhesikës. Ai mund të jetë i sjellshëm dhe madje human, por një hije e pirjes dukej në sytë e tij tejet të nxirë që vështronin në mënyrë të vëmendshme atë, kështu që ajo ishte gjithmonë shumë femërore dhe e frikësuar në prezencën e tij. Ai ishte një burrë i madh, serioz, me një pamje e cila i shëmtohej nga gjaknxehtësia e tij dhe nga shpërthimet e tij të rastit të ndjenjave. </p>
<ul>
<li><a href="index.html">Return to main page</a></li>
<br>
<li><a href="Page%202.html">Return to sample text in English</a></li></ul>




